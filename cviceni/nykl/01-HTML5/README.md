# 1. cvičení KIV/WEB - tvorba jednoduché webové stránky

* Kdo si myslí, že HTML 5 ovládá, tak může věnovat čas průzkumu webu www.w3schools.com/html/ nebo může pomoct začátečníkům či si zkusit, co uzná za vhodné, ale ideálně nerušit.
Pozn.: pokud ovládáte některou z předchozích verzí HTML, např. HTML 4 či XHTML, tak se podívejte, jaká "usnadnění" a novinky přináší HTML 5. 

## 1. úkol - základní HTML elementy

* Vytvořte česky psanou stránku s kódováním UTF-8. 
* Vyplňte hlavičku stránky (tj. název stránky, popis, klíčová slova, autora) libovolnými daty.
* Připojte soubor s kaskádovým stylem styl-1.css - zaznamenáte změnu pozadí stránky.
* Vložte do stránky hlavní nadpis (H1).
* Vložte do stránky dva oddíly (DIV) a do každého dejte nadpis druhé úrovně (H2). Přidejte oddílům atribut id s hodnotami "prvni-div" a "druhy-div".
* Do prvního oddílu vložte libovolný text (alespoň pět “vět”), využijte libovolný on-line Lorem Ipsum generátor.
* V první a druhé větě vyberte libovolnou dvojici slov a uzavřete je mezi tagy SPAN.
* Za věty přidejte na novou řádku dvouúrovňový seznam, kde první úroveň bude číslovaná s položkami *Univerzita* a *Zpravodajství*. Oboum položkám doplňte nečíslovanou druhou úroveň, vždy s alespoň dvěma odkazy na libovolné webové stránky, např.: www.zcu.cz a www.kiv.zcu.cz pod první položku a pod druhou http://info.zcu.cz a www.zcu.cz/cs/University/Media/index.html. Alespoň jednomu odkazu přidejte titulek pro najetí myši.
* Do druhého oddílu vložte opět dva oddíly, přičemž do prvního z nich vložte dva odstavce (P) libovolného textu (např. opět oněch 5 vět) a do druhého vložte libovolný obrázek (např. [http://home.zcu.cz/~nyklm/grafika/logo2.jpg](http://home.zcu.cz/~nyklm/grafika/logo2.jpg)).
* Obrázku nastavte titulek zobrazitelný při najetí myší na obrázek a alternativní text, který se zobrazí, když obrázek nebude nalezen.
* Obrázek obklopte libovolným textem.
* Prohlédněte si vytvořený web.
* Změňte soubor s kaskádovým stylem na styl-2.css - změní se vzhled stránky.
* Prohlédněte si vytvořený web.
* Použijte na stránku [validátor HTML](https://validator.w3.org/) a opravte případné chyby a varování (pozn.: [“lang”](http://www.iana.org/assignments/language-subtag-registry/language-subtag-registry) )
* Pomocí prohlížeče “prozkoumejte” libovolný prvek na stránce (pravé tlačítko myši) a prohlédněte si zobrazený DOM (Document Object Model) webové stránky (a zkuste provést jeho změnu - dobré pro testování).
* Na konec stránky připojte soubor s JavaScriptem (zmena-nadpisu.js) - zaznamenáte změnu chování stránky (změní se obsah prvního H2 nadpisu).
* Ve zbylém čase si prohlédněte soubory CSS, JS a PHP.
* Pozn.: pokud v JavaScriptovém souboru uděláte chybu, tak se můžete podívat na chybový výpis v konzoli prohlížeče (F12).

## 2. úkol - audio a video v HTML 5

* Prohlédněte si zdrojový kód souboru audiovideo.html
* Nastavte videu vypnutý zvuk a automatické přehrávání v nekonečné smyčce a odeberte mu ovládání.

## 3. úkol “na doma” (nutné pro začátečníky) - seznámení se s dostupnými HTML elementy

* Na příštím cvičení byste již měli být seznámeni se základními elementy, které HTML 5 poskytuje. Proto doporučuji, a to zvláště těm, kteří nemají s HTML příliš zkušeností, abyste se podívali na web www.w3schools.com/html/ a prošli si v daném tutoriálu následující oblasti (ukázky lze vždy spustit, což je nejnázornější).
    * Pozn.: části týkající se stylů (element nebo atribut STYLE) můžete zatím ignorovat, protože budou obsahem 2.cvičení. Taktéž nyní není potřeba zaobírat se případnými JavaScriptovými kódy (JS probereme později, ale je dobré vědět, že daný tutoriál je obsahuje také, což můžete využít v budoucnosti).
* Oblasti, které byste měli v HTML tutoriálu alespoň vidět:
    * **Introduction** (volitelně).
    * **Elements**, **Attributes** (attr. width a height - vědět o nich, ale v SP namísto jich použít styly).
    * **Headings**, **Paragraphs** (znát P, BR, HR, PRE), **Formatting** (tagy je dobré znát, ale formátování je často lepší dělat přes styly, viz 2.cvičení; Znát B, I, U.), **Quotations** (jen o nich vědět).
    * **File Paths** (nutné), **Links**, **Images** (jen začátek; styly ignorovat) a **Image Map** (dobré o nich vědět), **Iframes**.
    * **Tables** (styly lze ignorovat), **Lists** (znát OL, UL a LI).
    * **Head** (důležité), **Computercode** (znát PRE a vědět o KBD).
    * **Entities** a **Symbols** (vědět o nich a umět je použít), **Charset** (vědět o nich, ale ideálně používat UTF-8), **URL Encode** (dobré pochopit).
    * Celá oblast **HTML Media** (v podstatě snadné).
    * Ostatní lze nyní vynechat (formuláře si zkusíme na 2.cvičení).   

:+1:

### Poznámky
* Příklad můžete stáhnout v ZIP archivu.
* ZIP archiv s řešením vyžaduje heslo :dog:
