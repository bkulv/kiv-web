# 1. cvičení KIV/WEB - tvorba jednoduché webové stránky

* Kdo si myslí, že HTML 5 ovládá, tak může věnovat čas průzkumu webu www.w3schools.com/html/ nebo může pomoct začátečníkům či si zkusit, co uzná za vhodné, ale ideálně nerušit.
Pozn.: pokud ovládáte některou z předchozích verzí HTML, např. HTML 4 či XHTML, tak se podívejte, jaká "usnadnění" a novinky HTML 5 přináší. 

## 1. úkol - základní HTML elementy

* Pozn.: Pravidelně si prohlížejte vytvořený web.
* Vytvořte česky psanou stránku s kódováním UTF-8. 
* Vyplňte hlavičku stránky (tj. název stránky, popis, klíčová slova, autora) libovolnými daty.
* Připojte soubor s kaskádovým stylem styl-1.css - zaznamenáte změnu pozadí stránky.
* Vložte do stránky hlavní nadpis (H1).
* Vložte do stránky dva oddíly (DIV) a do každého dejte nadpis druhé úrovně (H2). Přidejte oddílům atribut id s hodnotami "prvni-div" a "druhy-div".
* Do prvního oddílu vložte libovolný text (alespoň pět “vět”), využijte libovolný on-line Lorem Ipsum generátor.
* V první a druhé větě vyberte libovolnou dvojici slov a uzavřete je mezi tagy SPAN.
* Za věty přidejte na novou řádku dvouúrovňový seznam, kde první úroveň bude číslovaná (OL) s položkami *Univerzita* a *Zpravodajství* (LI). Oboum položkám doplňte nečíslovanou druhou úroveň (UL), vždy s alespoň dvěma odkazy na libovolné webové stránky, např.: www.zcu.cz a www.kiv.zcu.cz pod první položku a pod druhou http://info.zcu.cz a www.zcu.cz/cs/University/Media/index.html. Alespoň jednomu odkazu přidejte titulek pro najetí myši. Prvnímu odkazu nastavte, aby se vždy otevřel v novém okně/záložce (atribut target="_blank").
* Do druhého oddílu vložte opět dva oddíly (DIV), přičemž do prvního z nich vložte dva odstavce (P) libovolného textu (např. opět oněch 5 vět) a do druhého vložte libovolný obrázek (IMG), např. [http://home.zcu.cz/~nyklm/grafika/logo2.jpg](http://home.zcu.cz/~nyklm/grafika/logo2.jpg).
* Obrázku nastavte titulek (atribut title) zobrazitelný při najetí myší na obrázek a alternativní text (atribut alt), který se zobrazí, když obrázek nebude nalezen, nebo bude přečten slepému uživateli čtečkou webu.
* Obrázek obklopte libovolným textem.
* Změňte soubor s kaskádovým stylem na styl-2.css - změní se vzhled stránky.
* Použijte na stránku [validátor HTML (https://validator.w3.org)](https://validator.w3.org/) a opravte případné chyby a varování (pozn.: [“lang”](http://www.iana.org/assignments/language-subtag-registry/language-subtag-registry) )
* Použijte funkci webového prohlížeče pro “prozkoumání prvku” na libovolný prvek na stránce (pravé tlačítko myši a příslušná volba), prohlédněte si zobrazený DOM (*Document Object Model*) webové stránky a proveďte jeho změnu, což je využitelné při testování lec čeho. Prohlédněte si ostatní možnosti "nástrojů pro vývojáře". Pozn.: funkcionalita těchto nástrojů je napříč webovými prohlížeči obdobná; zobrazení obvykle přes F12. 
* Na konec stránky připojte soubor s JavaScriptem (zmena-nadpisu.js) - zaznamenáte změnu chování stránky (změní se obsah prvního H2 nadpisu).
* Ve zbylém čase si prohlédněte soubory CSS, JS a PHP.
* Pozn.: pokud v JavaScriptovém souboru uděláte chybu, tak se můžete podívat na chybový výpis v konzoli prohlížeče (F12).

## 2. úkol - audio a video v HTML 5

* Prohlédněte si zdrojový kód souboru audiovideo.html
* Nastavte videu vypnutý zvuk a automatické přehrávání v nekonečné smyčce a odeberte mu ovládání.

## 3. úkol “na doma” (nutné pro začátečníky) - seznámení se s dostupnými HTML elementy

* Na příštím cvičení byste již měli být seznámeni se základními elementy, které HTML 5 poskytuje. Proto doporučuji, a to zvláště těm, kteří nemají s HTML příliš zkušeností, abyste se podívali na web www.w3schools.com/html/ a prošli si v daném tutoriálu následující oblasti (ukázky lze vždy spustit, což je nejnázornější).
    * Pozn.: části týkající se stylů (element nebo atribut STYLE) a formulářů můžete zatím ignorovat, protože budou obsahem 2.cvičení. Taktéž nyní není potřeba zaobírat se případnými JavaScriptovými kódy (JS probereme později, ale je dobré vědět, že daný tutoriál je obsahuje také, což můžete využít v budoucnosti).
* Oblasti, které byste měli v HTML tutoriálu vidět a případně si zkusit:
    * **Introduction** (volitelně).
    * **Elements**, **Attributes** (attr. width a height - vědět o nich, ale v SP místo nich použít styly).
    * **Headings**, **Paragraphs** (znát P, BR, HR, PRE), **Formatting** (tagy je dobré znát, ale formátování je často lepší dělat přes styly, viz 2.cvičení; Znát B, I, U.), **Quotations** (jen o nich vědět).
    * **File Paths** (nutné), **Links**, **Images** (jen začátek; styly ignorovat) a **Image Map** (dobré o nich vědět), **Iframes**.
    * **Tables** (styly lze ignorovat), **Lists** (znát OL, UL a LI).
    * **Head** (důležité), **Computercode** (znát PRE a vědět o KBD).
    * **Entities** a **Symbols** (vědět o nich a umět je použít), **Charset** (vědět o nich, ale ideálně používat UTF-8), **URL Encode** (dobré pochopit).
    * Celá oblast **HTML Media** (v podstatě snadné).
    * Ostatní lze nyní vynechat (formuláře si zkusíme na 2.cvičení).   

:+1:

## Výstupy cvičení
* Student by měl znát všechny (základní) HTML elemety, které slouží pro výpis informací a umožňují správné zobrazení HTML stránky ve webovém prohlížeči, viz 3. úkol. (Pozn.: formuláře probereme na 2.cvičení)
* Student by měl být schopen vytvořit statickou HTML stránku s interními i externími odkazy, obrázky, tabulkami, víceúrovňovými seznamy, multimédii atd., přičemž daná stránka je HTML validní, což student umí ověřit. (Pozn.: jak upravit vzhled stránky probereme na 3.cvičení)
* Student by měl vědět, jak správně nastavit znakovou sadu HTML stránky (znát UTF-8 a Windows-1250 = CP-1250) a jak vypsat speciální znaky, např. &lt;, &gt;, &amp;, &euro; apod.   

### Poznámky
* Příklad můžete stáhnout v ZIP archivu.
* ZIP archiv s řešením vyžaduje heslo :dog:
